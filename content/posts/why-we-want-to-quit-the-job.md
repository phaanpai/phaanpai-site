---
title: "ทำไมเราถึงอยากลาออกจากงาน"
date: 2025-12-28T11:10:00+07:00
slug: "why-we-want-to-quit-the-job"
tags: ["มนุษย์", "ชีวิต", "งาน", "ลาออก", "อิสระ", "phaanpai"]
categories: ["Reflection"]
draft: false
description: "เมื่อเรามองงาน และชีวิต ที่เราอยู่ แล้วย้อนถามตัวเองว่า ถึงจุดที่เราจะลาออกจากงานแล้วหรือยัง?"
thumbnail: "/images/thumbs/thumbnail-why-we-want-to-quit-the-job.png"
---

{{< youtube SAz5bl5h090 >}}


## บันทึกเช้านี้ ของมนุษย์

ทำไมคนบางกลุ่ม “ยอมรับ” งานที่คนส่วนใหญ่ไม่อยากทำ
และที่น่าคิดคือ… บางคน “ยินดี” จะทำมันด้วยซ้ำ

เราเคยได้ยินผ่านช่อง Youtube ช่องหนึ่ง
มีพี่พนักงานดูแลทำความสะอาด คนหนึ่ง พูดว่า  
**“งานนี้ก็เป็นจิตอาสาครับ”**  
ประโยคเดียวทำให้เห็นว่า งานหนึ่งงานไม่ได้มีแค่เรื่องเงิน  
แต่มันมี “ความหมาย” ที่ช่วยให้คนยืนอยู่กับมันได้ด้วย

---

## มุมมองเรื่องรายได้ต่อเดือน: ทำไมคนที่มีรายได้แต่ละคน ถึงคิดไม่เหมือนกัน

คนที่1: พนักงานทำความสะอาด รายได้ประมาณ **10,000** บาท ต่อเดือน
ถ้าคนที่รายได้มากกว่า อาจมองและสงสัยว่า “ทำไมเขายังทนทำงานนี้?”

คนที่2: พนักงานบริษัท มีรายได้ประมาณ **100,000**  บาท ต่อเดือน
คนที่รายได้ต่ำกว่าอาจบอกว่า “ได้เงินเยอะแล้ว จะลาออกทำไม?”

และคนที่3: ที่มีรายได้ประมาณ **1,000,000** บาท ต่อเดือน  
เขาอาจคิดว่า “ทำไมคนที่2: ยังทนทำงานนี้อยู่อีก? ทำไมไม่ออกมาทำของตัวเอง?”

มันทำให้เราเห็นว่า **มาตรวัดความคุ้มค่าของชีวิต** ไม่ได้เท่ากันในแต่ละคน  
และคำถามจริง ๆ อาจไม่ใช่ “เงินเท่านี้พอไหม”  
แต่คือ **“ชีวิตแบบนี้... มันใช่ของเราจริงๆหรือเปล่า”**

---

## ภาพนก 2 แบบ: อิสระ vs ความปลอดภัย (ที่ถูกควบคุม)

เช้าวันนี้ ตอนกินกาแฟ เราเห็นนกค่อย ๆ เก็บกิ่งไม้มาสร้างบ้านของตัวเอง  
มันดูเป็นอิสระ และมี “ชีวิตเป็นของตัวเอง” มาก

และมันทำให้เรานึกถึง นกที่อยู่ในกรง ที่ปลอดภัยกว่าในบางมุม  
แต่ความเสี่ยงก็ไม่ได้หายไป—แค่ **ย้ายไปอยู่ในมือคนเลี้ยง**  
ถ้าคนเลี้ยง เลี้ยงไม่ดี มันอาจเสี่ยง ที่มากกว่าเดิมด้วยซ้ำ

ประเด็นสำคัญคือ  
**อิสระ = การรับผิดชอบความเสี่ยง ด้วยตนเอง**  
กรง = มีคนรับผิดชอบความเสี่ยงให้ แต่เรา ไม่ได้เป็นคนควบคุม มันจริง ๆ

---

## สรุปเหตุผลที่ “เราอยากออกจากงาน”

แน่นอนครับ ว่าเราทุกคน "อยากลาออกจากงาน"
เพราะเราอยากได้ “การควบคุมชีวิต” กลับมาอยู่ในมือของเราเอง 
ไม่ใช่ให้สิ่งที่เราควบคุมไม่ได้ เป็นคนจัดการ "เวลา" "พลังกายพลังใจ" และ "ทิศทางชีวิต" ให้

---

## คำถามที่อยากให้ทุกคนเก็บไว้

- **ถึงจุดที่เราจะออกจากงานแล้วหรือยัง?**
- ถ้าลาออกจากงานแล้ว…เราจะ “เลี้ยงตัวเอง” ด้วยวิธีแบบไหน?
- เรากำลังวิ่งเพื่อความมั่นคง หรือ วิ่งหนีความกลัวกันแน่?
- เรากำลังขอ "อิสระ" หรือขอ “พื้นที่หายใจ”?

---

## แปลงความคิดลึก ๆ ให้เป็นชีวิตที่เลี้ยงตัวเองได้จริง

ความคิดลึกมีค่า…แต่จะเปลี่ยนชีวิตได้ก็ต่อเมื่อมันกลายเป็น “ระบบของเราเอง”  
สรุปเป็น 3 ขั้นตอน แบบจับต้องได้:

### 1) หา “คุณค่า” ที่เราอยากทำ
เราไม่ได้อยากหนีงานเฉย ๆ  
เราอยากสร้างชีวิตที่ดี เช่น:
- สุขภาพกายที่ดี (ออกกำลังกาย)
- มีเวลาให้ครอบครัว (กินข้าว/เที่ยวด้วยกัน)
- มีเวลาเป็นของตัวเอง (ได้ทบทวนชีวิต, บริหารจิตใจให้ดี)

**คำถาม:** คุณค่าหลักของเราคืออะไร?  
(เช่น อิสระ ครอบครัว สุขภาพ ความจริงใจ ความหมาย)

### 2) แปลงคุณค่าเป็น “ทักษะที่ขายได้”
ถ้าคุณค่าคือ “อิสระ + ชีวิตจริง + การทบทวนตัวเอง”  
ทักษะที่ขายได้อาจเป็น:
- เรื่องเล่า
- วางระบบชีวิต/วางแผนชีวิต
- แก้ปัญหา/จัดการงาน (ประสบการณ์ทำงานจริง)

### 3) ทำรายได้ให้ค่อย ๆ แทนเงินเดือน
อย่าออกแบบ “กระโดด” อย่างเดียว  
ออกแบบเป็น “สะพาน”:
- รายได้เสริมเล็ก ๆ ให้เกิดก่อน
- สร้างความสม่ำเสมอ (สัปดาห์ละกี่ชิ้น/กี่ชั่วโมง)
- เก็บหลักฐานความคืบหน้า (ยอดวิว ยอดลูกค้า ยอดขาย)

**คำถามสุดท้าย:**  
เรากำลังสร้าง “กรงใหม่ที่ดูดีขึ้น” หรือสร้าง “อิสระจริง ๆ” กันแน่?

---

![ทำไมเราถึงอยากลาออกจากงาน](/images/thumbs/thumbnail-why-we-want-to-quit-the-job.png)
